\documentclass[a4paper,12pt]{article}

\usepackage[utf8]{inputenc}
\usepackage[MeX]{polski}
\usepackage{fullpage}
\usepackage{graphicx}
\usepackage{hyperref}
\usepackage{tikz}
\usetikzlibrary{shapes.multipart,positioning}
\usepackage{fancyvrb}
\usepackage{wrapfig}
\usepackage{caption}

\title{\LARGE{[SPDB] Wyznaczanie trasy} \\ \vspace{2mm} \large{Dokumentacja końcowa projektu}}
\author{Michał Aniserowicz, Jakub Turek}
\date{}

\begin{document}
	\maketitle

	\VerbatimFootnotes

	\section*{Temat projektu}

	Napisać aplikację wyznaczającą i~porównującą trasę przejazdu na terenie Warszawy środkami komunikacji miejskiej i~samochodem z~opcją ustawienia godziny wyjścia z~domu żeby zdążyć na czas. Aplikacja może być aplikacją mobilną lub przeznaczoną na komputer klasy PC.

	\section*{Założenia}

	Temat został uszczegółowiony poniższymi założeniami:

	\begin{itemize}
		\item Aplikacja zaprojektowana w~architekturze klient-serwer.
		\item Serwer posiada dwie odpowiedzialności:
		\begin{itemize}
			\item Przechowuje dane.
			\item Dostarcza logikę związaną z~przeliczaniem tras.
		\end{itemize}
		\item Klient jest aplikacją dostępową umożliwiającą wprowadzenie następujących danych:
		\begin{itemize}
			\item Lokalizacja początkowa i~docelowa (punkty na mapie).
			\item Docelowy czas przyjazdu.
			\item Przejazd komunikacją miejską lub samochodem.
		\end{itemize}
		\item Klient na wyjściu prezentuje najszybszą trasę dla podanych danych wejściowych oraz godzinę wyjścia/wyjazdu, która pozwala zdążyć na czas.
		\item Dane nie są dostarczane z~systemów zewnętrznych (np. \emph{Google Maps}, \emph{Jak dojadę}), ale składowane w~bazie danych opracowanej w~ramach projektu.
		\item Uproszczenie algorytmu wyznaczania trasy:
		\begin{itemize}
			\item Założenie, że czas przejazdu tego samego odcinka drogi komunikacją miejską i~samochodem jest identyczny.
			\item Brak uwzględnienia informacji o~godzinach przyjazdu środków komunikacji miejskiej na przystanki. Zakłada się, że czas wymagany na przesiadkę jest stały i~jest parametrem algorytmu.
			\item Wyznaczana jest zawsze pojedyncza najszybsza trasa dla wybranego środka komunikacji.
			\item Jako punkt początkowy i~końcowy wybierane są te lokalizacje spośród danych znajdujących się w~bazie, które są najbliższe lokalizacjom wskazanym przez użytkownika.
			\item W~przypadku wskazania komunikacji miejskiej jako środka transportu punktem początkowym i~końcowym podróży są zawsze przystanki najbliższe wskazanym lokalizacjom. Nie jest uwzględniana możliwość dojścia do przystanku.
		\end{itemize}
	\end{itemize}

	\section*{Model danych}

	W~aplikacji został wykorzystany sieciowy model danych:

	\begin{itemize}
		\item Miasto jest opisane przy pomocy węzłów oraz łuków:
			\begin{itemize}
				\item Współrzędne węzła (punkty) są opisane długością oraz szerokością geograficzną.
				\item Węzły opisują różne lokalizacje miejskie: przystanki autobusowe, skrzyżowania, etc.
				\item Łuki reprezentują połączenia drogowe pomiędzy węzłami. Są skierowane, więc można na nich opisać ruch jednokierunkowy.
				\item Informacja o~relacjach pomiędzy dwuwymiarowymi strukturami nie jest przechowywana.
			\end{itemize}
		\item Nie ma ograniczeń odnośnie planarności sieci: 
			\begin{itemize}
				\item Testowy zbiór danych jest siecią planarną.
				\item Aplikacja bez modyfikacji zadziała dla sieci nieplanarnych (tunele, przejazdy wielokondygnacyjne).
			\end{itemize}
	\end{itemize}

	\subsection*{Reprezentacja logiczna modelu danych}

	Relacyjny model baz danych nie jest dobrze przystosowany do opisu modelu sieciowego. Informacje o~stukturze grafowej można przechowywać na dwa sposoby:

	\begin{itemize}
		\item W~postaci znormalizowanych tabel - osobne tabele dla wierzchołków i~krawędzi.
		\item W~postaci zdenormalizowanych tabel - rekord tabeli zawiera pełną informację o~węźle i~wszystkich połączonych z~nim węzłach (wejściowych i~wyjściowych). Węzły wyjściowe i~wejściowe przechowywane są w~postaci dwóch osobnych list.
	\end{itemize}

	W~przypadku drugiego podejścia problemem jest przechowywanie informacji o~koszcie danej krawędzi. Wymaga ona opakowania informacji w~słownikową strukturę danych, co z~kolei uniemożliwia wykonywanie zapytań języka SQL. Alternatywą może być przechowywanie tylko informacji o~ścieżkach. Przy tym podejściu każdy rekord zawiera pełne informacje o~węźle początkowym i~końcowym. Jest to jednak duży narzut pamięciowy, gdyż informacja o~każdym węźle jest przechowywana $n$ razy, gdzie $n$ to stopień danego węzła.

	Algorytm wyszukiwania połączeń w~sieci wymaga dokonania wielu złączeń. Przykładowo dla postaci znormalizowanej, po wejściu do każdego węzła musimy najpierw pobrać informację o~łukach, które ten węzeł tworzy, a~następnie pobrać informacje o~połączonych z~nim węzłach. Jeżeli na etapie oszacowania kosztu potrzebna jest informacja o~węzłach poprzedzających, wtedy wykonywane będą kolejne złączenia. Jest to istotny narzut obliczeniowy. Zakładając, że w~ramach modelu danych będzie ujęte wiele typów relacji problem potęguje się.

	Opisany w~powyższym akapicie narzut nie wyklucza wykorzystania relacyjnej bazy danych do rozwiązania zadanego problemu. Autorzy projektu postanowili jednak skorzystać z~innego podejścia i~wykorzystać bazy danych o~reprezentacji logicznej lepiej nadającej się do modelowania dziedziny problemu.

	Interesującą alternatywę zapewnia ruch \textbf{Not Only SQL}, a~konkretnie jego podzbiór - grafowe bazy danych. Ich logiczny model danych jest spójny z~sieciowym modelem struktury miasta, dlatego bardzo dobrze nadają się do rozwiązania postawionego problemu. Jednym z~najbardziej dojrzałych projektów grafowych baz danych jest \textbf{Neo4j} (\url{http://www.neo4j.org}). Zaletą tej bazy w~kontekście tematyki przestrzennych baz danych jest posiadanie warstwy abstrakcji do obliczeń przestrzennych - \textbf{Neo4j Spatial}. Ze względu na wymienione zalety i~odpowiedniość struktury do dziedziny problemu, do implementacji projektu autorzy skorzystali właśnie z~tej bazy danych.

	\section*{Schemat modelu danych miasta}

	Wykorzystany model danych został schematycznie przedstawiony na rysunku~\ref{fig:data_model}.

	\begin{figure}[ht!]
		\centering
		\begin{tikzpicture}[every text node part/.style={align=center,font=\footnotesize}]
			\node [draw, circle] (1) {{\bfseries Punkt 1} \\ \\ \emph{szerokość}: 52.220067 \\ \emph{długość}: 21.012119 \\ \emph{przystanek}: TAK};
			\node [draw, circle, above right=of 1, xshift=5cm] (2) {{\bfseries Punkt 2} \\ \\ \emph{szerokość}: 52.220146 \\ \emph{długość}: 21.004913 \\ \emph{przystanek}: TAK};
			\node [draw, circle, below right=of 1, xshift=5cm] (3) {{\bfseries Punkt 3} \\ \\ \emph{szerokość}: 52.223008 \\ \emph{długość}: 21.004934 \\ \emph{przystanek}: NIE};
			\draw [->, out=45, in=165, distance=3cm] (1.north) to node[above, rotate=25]{{\bfseries Droga 1} \\ \emph{czas}: 1 min.} (2.north);
			\draw [->, out=60, in=150, dashed, distance=5cm] (1.north) to node[above, rotate=30]{{\bfseries Komunikacja 1} \\ \emph{linia}: 10} (2.north);
			\draw [->, out=75, in=135, dashed, distance=6.5cm] (1.north) to node[above, rotate=33]{{\bfseries Komunikacja 2} \\ \emph{linia}: 9} (2.north);
			\draw [<-, out=15, in=165, distance=1cm] (1.east) to node[above, rotate=45]{{\bfseries Droga 1'} \\ \emph{czas}: 1 min.} (2.west);
			\draw [<-, out=20, in=200, distance=1cm, dotted] (1.east) to node[above, rotate=15]{{\bfseries Komunikacja 1'} \\ \emph{linia}: 10} (2.south);
			\draw [->, out=-45, in=-135] (1.south) to node[below, rotate=-35]{{\bfseries Droga 3} \\ \emph{czas}: 4 min.} (3.south);
			\draw [<-, out=-15, in=-165, distance=1cm] (1.east) to node[above, rotate=-45]{{\bfseries Droga 3'} \\ \emph{czas}: 4 min.} (3.west);
			\draw [->] (2.south) to node[above, rotate=-90]{{\bfseries Droga 2} \\ \emph{czas}: 2 min.} (3.north);
		\end{tikzpicture}

		\caption{Schematyczne przedstawienie modelu danych miasta.}
		\label{fig:data_model}
	\end{figure}

	Na schemacie pokazane są trzy punkty:

	\begin{enumerate}
		\item O~współrzędnych $(52.220067,21.012119)$. Przystanek komunikacji miejskiej.
		\item O~wpółrzędnych $(52.220146,21.004913)$. Przystanek komunikacji miejskiej.
		\item O~współrzędnych $(52.223008,21.004934)$.
	\end{enumerate}

	Na schemacie pokazane są dwa typy relacji. Relacja narysowana pełną linią o~nazwie \textbf{Droga} oznacza istnienie drogi pomiędzy punktami. Relacja narysowana linią przerywaną o~nazwie \textbf{Komunikacja} oznacza natomiast istnienie ścieżki przejazdu komunikacji miejskiej jednej linii pomiędzy tymi punktami. Z~relacji przedstawionych na schemacie można więc odczytać:

	\begin{itemize}
		\item Z~punktu~$1$ do punktu~$2$ prowadzi droga~$1$, której przebycie zajmuje jedną minutę. Istnieje droga powrotna~$1'$, która prowadzi z~punktu~$2$ do punktu~$1$. 
		\item Z~punktu~$1$ do punktu~$2$ można dojechać dwoma liniami komunikacji miejskiej: $9$~i~$10$. Z~punktu $2$ do punktu $1$ wraca tylko linia numer $10$.
		\item Punkty $2$ i~$3$ połączone są drogą jednokierunkową, której przebycie zajmuje 2~minuty.
		\item Punkty $1$ i~$3$ są połączone drogą dwukierunkową, której przejechanie zajmuje 4~minuty.
	\end{itemize}

	\subsection*{Indeksy}

	W~modelu danych założone są dwa indeksy:

	\begin{itemize}
		\item Indeks bitmapowy na polu \emph{przystanek}.
		\item Indeks przestrzenny na polach \emph{szerokość} i~\emph{długość} geograficzna\footnote{W~bazie danych Neo4j punkt jest reprezentowany jako łańcuch znaków WKT (Well-Known Text). Przykład: \verb+POINT( 52,223008 21,004934 )+.}.
	\end{itemize}

	\section*{Metoda wyznaczania trasy}

	Algorytm wyznaczania najszybszej trasy jest dwukrokowy:

	\begin{enumerate}
		\item W~bazie danych odnajdywane są dwa punkty: najbliższe początkowi i~końcowi trasy spośród wszystkich punktów zdefiniowanych w~bazie danych. W~przypadku wyznaczania trasy komunikacji miejskiej wyznaczane są takie najbliższe punkty, że są one przystankami komunikacji.
		\item Za pomocą algorytmu Dijkstry wyznaczana jest najszybsza droga pomiędzy znalezionymi punktami:
			\begin{itemize}
				\item Dla trasy samochodowej/pieszej pod uwagę brane są tylko i~wyłącznie łuki, które reprezentują relację \textbf{Droga}. Ewaluacja kosztu polega na dodawaniu czasu podróży dla każdego segmentu drogi.
				\item Dla podróży komunikacją miejską pod uwagę brane są tylko i~wyłącznie łuki, które reprezentują relację \textbf{Komunikacja}. Dla każdego segmentu wykonywana jest ewaluacja kosztu:
					\begin{itemize}
						\item Koszt jest zwiększany o~czas podróży dla danego segmentu.
						\item Wykonywane jest sprawdzenie czy do węzła wejściowego analizowanego łuku prowadzi łuk, który obsługuje ta sama linia komunikacyjna. Jeżeli tak to przesiadka jest zbędna i~ewaluacja kosztu kończy się. W~przeciwnym razie koszt całkowity ścieżki jest powiększany o~zadany czas oczekiwania na przesiadkę.
					\end{itemize}
			\end{itemize}
	\end{enumerate}

	\section*{Architektura aplikacji}

	Aplikacja została zaprojektowana w~architekturze klient-serwer. Szczegółowy schemat architektury przedstawia rysunek~\ref{fig:architecture}. 

	\begin{figure}[ht!]
		\centering
		\scalebox{0.7}[1.0]{
			\includegraphics{graphics/architecture.eps}
		}

		\caption{Schemat architektury aplikacji.}
		\label{fig:architecture}
	\end{figure}

	\subsection*{Serwer}

	Serwer posiada następujące odpowiedzialności:

	\begin{itemize}
		\item Przechowuje informacje o~sieci miasta.
		\item Zwraca informacje o~najbliższych punktach z~bazy danych dla danej szerokości i~długości geograficznej\footnote{Przeszukiwanie domyślnie ograniczone jest do promienia 5~kilometrów. Ograniczenie to można zmienić w~pliku \verb+config.properties+.}.
		\item Zwraca informacje o~najbliższych przystankach komunikacji z~bazy danych dla danej szerokości i~długości geograficznej\footnotemark[2].
		\item Zwraca informacje o~najszybszej ścieżce dotarcia z~punktu o~identyfikatorze~A do punktu o~identyfikatorze~B. W~zależności od wywołania metody zwracana jest ścieżka dla samochodu lub komunikacji miejskiej.
	\end{itemize}

	\subsection*{Klient}

	Klient posiada następujące odpowiedzialności:

	\begin{itemize}
		\item Pozwala zdefiniować punkt początkowy i~końcowy podróży poprzez zaznaczenie na mapie.
		\item Umożliwia wprowadzenie godziny przyjazdu.
		\item Rysuje najszybszą ścieżkę na mapie na podstawie informacji pobranych z~serwera.
		\item Oblicza czas wyjścia z~domu na podstawie obecnego czasu i~długości podróży odebranej z~serwera.
		\item Pozwala na określenie czasu przesiadki.
	\end{itemize}

	\subsection*{Zasilanie danymi}

	Aby ułatwić inicjalne zasilanie bazy danych serwera utworzony został moduł o~nazwie \textbf{data-populator}:

	\begin{itemize}
		\item Moduł ten wypełnia bazę danych wartościami pobranymi ze zdefiniowanego repozytorium.
		\item Domyślnym repozytorium są trzy pliki płaskie, które odpowiednio zawierają informacje o~węzłach mapy, łukach dróg oraz łukach komunikacji miejskiej.
	\end{itemize}

	Rysunek~\ref{vrb:entries_repository} przedstawia przykład pliku definiującego punkty wejściowe dla węzłów mapy. Linie rozpoczynające się od znaku \textbf{\#} są traktowane jako komentarz. Kolejne kolumny oznaczają: identyfikator punktu w~obrębie repozytorium, szerokość geograficzną, długość geograficzną oraz flagę oznaczającą czy dany punkt jest przystankiem komunikacji miejskiej. Ostatnia kolumna, w~której znajduje się opis punktu, nie jest wprowadzana do bazy danych.

	\begin{figure}[ht!]
		\centering
		\begin{BVerbatim}
# id    latitude  longitude pt_stop description 
EN_0001 52.220067 21.012119 true    Plac Politechniki
EN_0002 52.220146 21.004913 true    Nowowiejska/Al. Niepodległości
EN_0003 52.223008 21.004934 true    Koszykowa/Chałubińskiego
EN_0004 52.227885 21.001865 true    Al. Jerozolimskie/Jana Pawła
EN_0005 52.230014 21.011886 true    Marszałkowska/Al. Jerozolimskie
EN_0006 52.219893 21.018152 true    Plac Zbawiciela
EN_0007 52.223232 21.015984 true    Plac Konstytucji
EN_0008 52.226229 21.014161 true    Marszałkowskiej/Hoża
EN_0009 52.228353 21.010203 false   Nowogrodzka/Poznańska
		\end{BVerbatim}
		\caption{Plik repozytorium zawierający dane wejściowe dla węzłów mapy.}
		\label{vrb:entries_repository}
	\end{figure}

	Rysunek~\ref{vrb:routes_repository} przedstawia przykład pliku definiującego łuki reprezentujące drogi. Kolumny oznaczają kolejno: identyfikator drogi w~obrębie repozytorium, identyfikator węzła początkowego drogi, identyfikator węzła końcowego drogi oraz czas podróży podany w~sekundach.

	\begin{figure}[ht!]
		\centering
		\begin{BVerbatim}
# id    from    to      travel_time_in_sec
RO_0001 EN_0001 EN_0002 180
RO_0002 EN_0002 EN_0003 120
RO_0003 EN_0003 EN_0004 240
RO_0004 EN_0004 EN_0005 300
RO_0005 EN_0001 EN_0006 120
RO_0006 EN_0006 EN_0007 120
RO_0007 EN_0007 EN_0008 120
RO_0008 EN_0008 EN_0005 240
		\end{BVerbatim}
		\caption{Plik repozytorium zawierający dane wejściowe dla łuków reprezentujących drogi.}
		\label{vrb:routes_repository}
	\end{figure}

	Rysunek~\ref{vrb:ptroutes_repository} przedstawia przykład pliku definiującego łuki reprezentujące transport publiczny. Kolumny oznaczają kolejno: identyfikator wpisu w~obrębie repozytorium, numer linii komunikacji oraz identyfikator drogi, po której porusza się komunikacja.

	\begin{figure}[ht!]
		\centering
		\begin{BVerbatim}
# id      line route
PTRO_0001 10   RO_0001
PTRO_0002 10   RO_0002
PTRO_0003 10   RO_0003
PTRO_0004 9    RO_0004
PTRO_0005 15   RO_0005
PTRO_0006 15   RO_0006
PTRO_0007 15   RO_0007
PTRO_0008 15   RO_0008
		\end{BVerbatim}
		\caption{Plik repozytorium zawierający dane wejściowe dla łuków reprezentujących komunikację publiczną.}
		\label{vrb:ptroutes_repository}
	\end{figure}	

	\subsection*{Komunikacja}

	Komunikacja odbywa się przy pomocy serwisów w~specyfikacji JAX-RS\footnote{Java API for RESTful Web Services.}. Zostały zdefiniowane dwa serwisy.

	\paragraph{Najbliższy punkt na mapie}

	Metoda jest dostępna przez odwołanie do relatywnej ścieżki \Verb+/nearest/{lat}/{lon}/publicTransportStop/{stop}+. Parametr \Verb+lat+ należy zastąpić szerokością geograficzną w~formacie zmiennoprzecinkowym z~kropką. Parametr \Verb+lon+ należy zastąpić długością geograficzną w~tym samym formacie. Parametr \Verb+stop+ należy natomiast wypełnić wartością \Verb+true+ lub \Verb+false+ jeżeli odpowiednio ma zostać zwrócony przystanek komunikacji miejskiej lub dowolny punkt. Serwis zwraca odpowiedź w~formacie przedstawionym na rysunku~\ref{vrb:entry_service_response}.

	\begin{figure}[ht!]
		\centering
		\begin{BVerbatim}
{
  "id": 15,
  "latitude": 52.219893,
  "longitude": 21.018152
}
		\end{BVerbatim}
		\caption{Przykładowa odpowiedź serwisu odnajdującego najbliższy punkt w~bazie danych.}
		\label{vrb:entry_service_response}
	\end{figure}	

	\paragraph{Najszybsza droga}

	Metoda może być wywołana poprzez odwołanie do relatywnej ścieżki \Verb+/shortestPath/{sId}/{fId}/publicTransport/{pT}/changeDuration/{cD}+. Parametr \Verb+sId+ należy zastąpić poprzez identyfikator węzła początkowego. Parametr \Verb+fId+ należy zastąpić poprzez identyfikator węzła końcowego. Oba identyfikatory mogą pochodzić z~wywołania serwisu dla najbliższego punktu na mapie. Parametr \Verb+pT+ należy zastąpić wartością \Verb+true+ lub \Verb+false+ w~zależności od tego czy wyszukana ma być droga dla komunikacji miejskiej lub samochodu. Ostatni parametr \Verb+cD+ należy zastąpić liczbą całkowitą, która oznacza ilość sekund doliczanych na oczekiwanie przy przesiadce. Odwołanie do \Verb+/changeDuration/{cD}+ jest opcjonalne dla najszybszej ścieżki samochodowej i~można je pominąć. Serwis zwraca odpowiedź w~formacie przedstawionym na rysunku~\ref{vrb:route_service_response}.

	\begin{figure}[ht!]
		\centering
		\begin{BVerbatim}
[
  {
    "id": 10,
    "routeFrom": {
      "id": 15,
      "latitude": 52.219893,
      "longitude": 21.018152
    },
    "routeTo": {
      "id": 329,
      "latitude": 52.220067,
      "longitude": 21.012119
    },
    "duration": 300,
    "line": 9
  },
  {
    "id": 73,
    "routeFrom": {
      "id": 329,
      "latitude": 52.220067,
      "longitude": 21.012119
    },
    "routeTo": {
      "id": 412,
      "latitude": 52.228353,
      "longitude": 21.010203
    },
    "duration": 240,
    "line": 15
  }
]
		\end{BVerbatim}
		\caption{Przykładowa odpowiedź serwisu odnajdującego najszybszą ścieżkę pomiędzy punktami.}
		\label{vrb:route_service_response}
	\end{figure}	

	\section*{Aplikacja kliencka}

	\subsection*{Główny ekran aplikacji}

	Główny ekran aplikacji umożliwia wprowadzenie czterech parametrów wyszukiwania:

	\begin{itemize}
		\item Punkt początkowy trasy.
		\item Punkt końcowy trasy.
		\item Wyznaczenie trasy dla komunikacji miejskiej. Wyłączenie tej opcji powoduje wyszukanie trasy samochodowej.
		\item Docelowa godzina przyjazdu.
	\end{itemize} 

	\begin{figure}[ht!]
		\centering
		\begin{minipage}{.45\textwidth}
			\centering
  			\includegraphics[width=\linewidth, height=.4\textheight,keepaspectratio]{graphics/snapshots/main_screen.png}
  			\captionof{figure}{Główny ekran aplikacji.}
  			\label{fig:main_screen}
		\end{minipage} \hfill
		\begin{minipage}{.45\textwidth}
			\centering
  			\includegraphics[width=\linewidth, height=.4\textheight,keepaspectratio]{graphics/snapshots/location_selection.png}
  			\captionof{figure}{Ekran wyboru punktu startowego/końcowego.}
  			\label{fig:location_selection}
		\end{minipage}
	\end{figure}

	Wygląd ekranu startowego przedstawia rysunek~\ref{fig:main_screen}. Ostatnie dwie opcje wybiera się bezpośrednio na głównym ekranie. Wybór godziny przyjazdu dokonywany jest standardowym komponentem systemu iOS - przesuwaną ,,rolką'' z~osobnymi kolumnami dla godzin i~minut.

	Wybór punktu startowego i~końcowego wymaga zagłębienia się w~kolejny ekran. Dokonuje się tego poprzez wciśnięcie znaku $>$.

	\subsection*{Ekran wyboru punktu}

	Wyboru punktu startowego oraz docelowego dokonuje się poprzez wskazanie go na mapie. Po przytrzymaniu palcem dowolnego miejsca mapy przez sekundę wybrany punkt jest oznaczany czerwoną pinezką.

	Po wybraniu punktu i~kliknięciu \emph{Wróć} na pasku nawigacyjnym, na ekranie głównym pojawią się współrzędne wybranego punktu skrócone do trzech miejsc po przecinku.

	Ekran wyboru punktu przedstawia rysunek~\ref{fig:location_selection}.

	\subsection*{Ekran prezentacji wyników}

	Ekran prezentacji wyników został przedstawiony na rysunkach~\ref{fig:result_screen_one} oraz~\ref{fig:result_screen_two}.

	\begin{figure}[ht!]
		\centering
		\begin{minipage}{.45\textwidth}
			\centering
  			\includegraphics[width=\linewidth, height=.4\textheight,keepaspectratio]{graphics/snapshots/result_screen_one.png}
  			\captionof{figure}{Ekran prezentacji wyników - punkt startowy.}
  			\label{fig:result_screen_one}
		\end{minipage} \hfill
		\begin{minipage}{.45\textwidth}
			\centering
  			\includegraphics[width=\linewidth, height=.4\textheight,keepaspectratio]{graphics/snapshots/result_screen_two.png}
  			\captionof{figure}{Ekran prezentacji wyników - miejsce przesiadki.}
  			\label{fig:result_screen_two}
		\end{minipage}
	\end{figure}

	Na ekranie przedstawiane są następujące informacje:

	\begin{itemize}
		\item Najkrótsza trasa składająca się z~odcinków narysowanych kolorem fioletowym.
		\item Punkt początkowy trasy, w~którym prezentowane są informacje o~wymaganym czasie rozpoczęcia podróży oraz linii komunikacji miejskiej (jeżeli opcja została aktywowana), jest oznaczony pinezką koloru zielonego.
		\item Punkt końcowy trasy, w~którym prezentowana jest informacja o~czasie przyjazdu, jest oznaczony pinezką koloru czerwonego.
		\item Punkty przesiadek, w~których prezentowana jest informacja do jakiej linii należy się przesiąść, oznaczone są pinezkami koloru fioletowego. Punkty są widoczne tylko podczas wyszukiwania trasy komunikacji miejskiej i~tylko, gdy wyszukana trasa uwzględnia przesiadki.
	\end{itemize}

	\subsection*{Ekran ustawień}

	Ekran ustawień został przedstawiony na rysunku~\ref{fig:settings_screen}. 

	\begin{figure}[ht!]
		\centering
		\includegraphics[width=\linewidth, height=.4\textheight, keepaspectratio]{graphics/snapshots/settings_screen.png}
		\caption{Ekran ustawień aplikacji.}
		\label{fig:settings_screen}
	\end{figure}

	Na ekranie ustawień można wprowadzić:

	\begin{itemize}
		\item Adres serwisu, z~którym łączy się aplikacja.
		\item Czas doliczany do każdej przesiadki (podawany w~sekundach).
	\end{itemize}

	\section*{Budowanie i~uruchamianie aplikacji}

	Moduł serwerowy oraz kliencki aplikacji budowane są osobno. Część serwerowa jest budowana przy użyciu aplikacji Maven (\url{http://maven.apache.org}). Uruchomienie polecenia \textbf{mvn clean install} w~ścieżce projektu spowoduje ściągnięcie wszystkich zależności, uruchomienie testów jednostkowych oraz integracyjnych, a~także wygenerowanie pliku web-archive (\textbf{.war}), który następnie trzeba przenieść do folderu \emph{webapps} serwera aplikacji Java.

	Budowanie aplikacji klienckiej jest realizowane przy pomocy menadżera zależności CocoaPods (\url{http://cocoapods.org}). Uruchomienie polecenia \textbf{pod install} w~podfolderze z~klientem spowoduje ściągnięcie wszystkich zależności oraz wygenerowanie pliku projektu programu Xcode, za pomocą którego można skompilować i~wyeksportować aplikację.

	\section*{Implementacja}

	\subsection*{Moduły}

	Kod źródłowy projektu został podzielony na cztery moduły:

	\begin{description}
		\item[data-populator] służy do wypełniania bazy danych inicjalnymi wartościami. Odczytuje wartości z~plików płaskich.
		\item[data-access] interfejs abstrahujący dostęp do danych.
		\item[web-services] moduł udostępniający dostęp do bazy danych z~użyciem serwisów REST.
		\item[ios-client] aplikacja kliencka.
	\end{description}

	\subsection*{Środowisko uruchomieniowe}

	Projekt był uruchamiany i~testowany w~następującym środowisku:

	\begin{itemize}
		\item System operacyjny: OS X Mavericks 10.9.3 (dla aplikacji serwerowej), iOS 7.1.1 (dla aplikacji klienckiej).
		\item Wirtualna maszyna Java: JRE 1.8.0.
		\item Serwer aplikacyjny: Apache Tomcat 7.0.53.
		\item Baza danych: Neo4j 2.0.2 CE.
	\end{itemize}

	Kod źródłowy projektu (części serwerowej) jest zgodny z~najnowszą specyfikacją języka Java w~wersji 8. Wykorzystywane elementy języka to między innymi wskaźniki na funkcje, wyrażenia lambda oraz nowy interfejs programistyczny dla dat. Z~tego względu aplikacja nie uruchomi się w~starszej wersji maszyny wirtualnej.

	\subsection*{Środowisko developerskie}

	Projekt był implementowany przy użyciu:

	\begin{itemize}
		\item IntelliJ IDEA Ultimate 13.1.2. Zaawansowane IDE do programowania w~języku Java.
		\item Xcode 5.1.1. Domyślne IDE dla użytkowników systemu OS X umożliwiające tworzenie aplikacji na systemy OS X / iOS.
	\end{itemize}

	\subsection*{Testy jednostkowe}

	Projekt posiada zestaw testów jednostkowych, które pokrywają wszystkie moduły zaimplementowane na potrzeby tematu:

	\begin{itemize}
		\item Testy jednostkowe operacji bazodanowych z~wykorzystaniem biblioteki testującej dla Spring Data.
		\item Testy jednostkowe modułu wczytującego i~wypełniającego bazę danych inicjalnymi wartościami.
		\item Testy integracyjne serwisów, które automatycznie uruchamiają serwer aplikacyjny, uruchamiają na nim serwisy i~przeprowadzają testy klienckie.
		\item Testy jednostkowe komunikacji z~serwisami po stronie aplikacji klienckiej.
	\end{itemize}

	\subsection*{Wykorzystane oprogramowanie stron trzecich}

	Projekt wykorzystuje liczne elementy oprogramowania stron trzecich:

	\begin{itemize}
		\item JUnit 4.1.1. Biblioteka umożliwiająca testowanie jednostkowe aplikacji w~języku Java.
		\item Apache Maven 3.2.1. Narzędzie służy do budowania części serwerowej aplikacji. Pozwala na zarządzanie zależnościami i~przenośne budowanie projektu bez potrzeby dostarczania skompilowanych zależności wraz ze źródłami projektu.
		\item Spring Framework 4.0.3.RELEASE. Zestaw bibliotek programistycznych o~szerokim zakresie funkcjonalności do tworzenia aplikacji enterprise opartych o~język Java. W~projekcie wykorzystywany jest głównie jako kontener DI\footnote{Dependency Injection - wzorzec architektoniczny polegający na usuwaniu bezpośrednich zależności między komponentami.}.
		\item Neo4j API 2.0.2. Interfejs programistyczny dla języka Java umożliwiający korzystanie z~bazy danych Neo4j.
		\item Neo4j Spatial 0.12. Moduł dla bazy danych Neo4j do realizacji operacji i~indeksów przestrzennych. 
		\item Spring Data Neo4j 3.0.1.RELEASE. Wtyczka dla Spring Framework, która realizuje mapowanie obiektowe komponentów grafowej bazy danych Neo4j.
		\item Apache CXF 2.7.11. Biblioteka, która służy do tworzenia usług sieciowych. Dostarcza implementację dla interfejsów JAX-WS oraz JAX-RS.
		\item Google Gson 2.2.4. Biblioteka, która służy do automatycznej serializacji obiektów POJO do formatu JSON.
		\item CocoaPods 0.22.0. Menedżer zależności dla języka Objective-C.
		\item RestKit 0.20.0. Biblioteka umożliwiająca prostą komunikację z~serwisami RESTful dla Objective-C.
		\item XCTAsyncTestCase 0.1.0. Biblioteka umożliwiająca testy jednostkowe kodu wykonywanego asynchronicznie w~Objective-C.
		\item MBProgressHUD 0.8. Kontrolka dla systemu iOS umożliwiająca prezentację paska postępu ładowania.
		\item PXAlertView 0.1.0. Alternatywna kontrolka służąca do prezentacji komunikatów systemowych na platformie iOS.
	\end{itemize}

\end{document}
